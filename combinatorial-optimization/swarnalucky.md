[data] 15/08/2024 - [professore]  Giovanni Righini- [consigli] - y
Ottimizzazione combinatoria (o come si chiamerà il corso tra qualche anno) è un ottimo corso se vi interessa approfondire algoritmi polinomiali, e lo possiamo vedere come un proseguo di un corso triennale di Algoritmi e strutture dati.

Il corso, seppur inizia un po'lentamente (spiegazione di alberi, ricerche,etc.) in poco tempo, grazie anche al professore, diventa molto veloce e interessante, passando velocemente oltre ad algoritmi già conosciuti e cominciando a presentare varianti e/o nuovi punti di vista (usando le slide, ma senza a volte potrebbe essere difficile starci dietro).

Il corso si basa userà strumenti di ricerca operativa, quindi è consigliato averla seguita in precedenza, ma non essenziale, una volta capite i concetti di base.

Le slide del professore, seppur con qualche eventuale typo, sono ottime materiale di studio, e nel caso ci sia bisogno di approfondimenti, il libro (Network Flows) è anch'esso fatto benissimo, seppur leggermente datato.

L'esame si basa o su un progetto, che potrebbe essere un buon punto di partenza per la tesi magistrale, o un seminario su un articolo, anche scelto dallo studente, più alcune domande orali riguardanti gli argomenti trattati all'interno del corso. Il professore è molto disponibile anche per possibili varianti o consigli riguardo agli articoli da consultare.

Il corso varia tra algoritmi un po' datati, ma comunque totalmente utilizzabili, e algoritmi relativamente nuovi (durante il mio anno ha presentato SSWPLD) e che non si basano solo sulla complessità temporale ma anche sulla grande quantità di dati (si vedano gli approfondimenti per algoritmi avanzati di cammino a costo minimo su grafo).

Personalmente mi sono preparato con un articolo abbastanza complesso che mi ha richiesto almeno un paio di settimane per prepararlo, e almeno un altro paio di settimane per prepararmi alla parte teorica del corso, uscendo con un ottimo voto.

Concludendo, consiglio di seguire il corso a chiunque sia interessato all'algoritmica, sopratutto su algoritmi polinomiali, o a chi è interessato alla ricerca operativa e vuole vedere come delle proprietà della materia siano utilizzabili per ideare nuovi algoritmi, seppur consiglio di seguire le lezioni del professore con eventuali esempi e spiegazioni non presente nelle slide.

